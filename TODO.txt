PART ONE:Simple complementary filter. CODE is done

Σχετικά με τα csv αρχεία. Υπάρχουν δύο αρχεία με τις ονομασίες gyro.csv και accel.csv, τα οποία αντιστοιχούν στις μετρήσεις που έχουν συλλεχθεί από τον IMU αισθητήρα του drone. Κάθε αρχείο έχει 3 στήλες, οι οποίες αντιστοιχούν στις μετρήσεις ως προς του άξονες περιστροφής x, y, z. Στο gyro.csv, οι μετρήσεις αντιστοιχούν στις γωνιακές ταχύτητες του drone μετρημένες σε rad/sec, ενώ στο accel.csv οι μετρήσεις αντιστοιχούν στις γραμμικές επιταχύνσεις μετρημένες σε m/sec^2. Για την ώρα και για να κάνουμε μία καλή εισαγωγή δεν θα χρησιμοποιήσεις δεδομένα από μαγνητόμετρο. Αυτό σημαίνει ότι το αρχικό φίλτρο που θα πρέπει να υλοποιήσεις θα εκτιμάει τις δύο γωνίες roll και pitch, οι οποίες εκφράζουν αυτό που ονομάζεται Tilt Dynamics. Οι πραγματικές τιμές των γωνιών υπάρχουν στο αρχείο angles.csv, όπου η πρώτη στήλη αντιστοιχεί στη γωνία roll (φ) και η δεύτερη στη γωνία pitch (θ).

Εν συντομία, ο αρχικός στόχος τώρα είναι να φτιάξεις το Complementary Filter, το οποίο χρησιμοποιώντας τα δεδομένα των αρχείων gyro.csv και accel.csv, θα εκτιμάει τις γωνίες roll και pitch και θα τις συγκρίνει με τις πραγματικές τιμές των γωνιών που βρίσκονται στο αρχείο angles.csv. Ο χρόνος δειγματοληψίας, με τον οποίο έχουν συλλεχθεί τα δεδομένα και ο οποίος θα σου χρειαστεί, είναι Ts=0.02sec. Να σημειώσω ότι οι τιμές των γωνιών στο αρχείο είναι σε rad και αντίστοιχα και το φίλτρο θα εκτιμάει γωνίες εκφρασμένες σε rad. Για την αποτύπωση των αποτελεσμάτων θα πρέπει να δημιουργούνται plots, στα οποία θα φαίνονται οι γραφικές παραστάσεις των πραγματικών τιμών και των εκτιμήσεων και επίσης, θα υπολογίζονται και οι μετρικές αξιολόγησης Mean Absolute Error (MAE) και Root Mean Squared Error (RMSE). Και τα διαγράμματα και οι μετρικές καλό είναι να χρησιμοποιούν τις γωνίες σε μοίρες και όχι σε ακτίνια.


PART TWO: 
Ο επόμενος αλγόριθμος θα είναι το Extended Kalman Filter (EKF).

Σου στέλνω ένα PDF αρχείο που είναι ένα αρκετά γνωστό paper για το EKF, με τη διαφορά ότι χρησιμoποιεί quaternions αντί για γωνίες Euler. Τα quaternions είναι ένας διαφορετικός τρόπος αναπαράστασης του προσανατολισμού στερεών σωμάτων στον χώρο, ο οποίος έχει κάποια πλεονεκτήματα σε σχέση με τις γωνίες Euler, τα οποία, όμως, δεν μας ενδιαφέρουν για την ώρα.

Θα έλεγα να διαβάσεις καλά το paper για να μπορέσεις να καταλάβεις τη λογική του EKF, να κουβεντιάσουμε οποιαδήποτε απορία και μετά να προχωρήσεις στην υλοποίηση, η οποία θα δούμε αν θα γίνει με γωνίες Euler ή quaternions. Το βασικό είναι να κατλάβεις τη high-level λογική εκτέλεσης του αλγορίθμου και μετά θα προχωρήσουμε.

